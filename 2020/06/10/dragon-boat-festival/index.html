<!DOCTYPE html>
<html lang="en-US">
  <head>
    <meta charset="utf-8">
    <meta name="viewport" content="width=device-width,initial-scale=1">
    <title>端午节快乐 | HUI FRAMEWORK</title>
    <meta name="generator" content="VuePress 1.8.2">
    <link rel="shortcut icon" href="/blog/assets/img/favicon.ico">
    <meta name="description" content="我们的博客站点开始工作">
    
    <link rel="preload" href="/blog/assets/css/0.styles.e1065c0e.css" as="style"><link rel="preload" href="/blog/assets/js/app.3cf58463.js" as="script"><link rel="preload" href="/blog/assets/js/6.3c7f37d1.js" as="script"><link rel="preload" href="/blog/assets/js/3.362267f4.js" as="script"><link rel="preload" href="/blog/assets/js/13.5f2d9e4b.js" as="script"><link rel="prefetch" href="/blog/assets/js/10.cbd167f5.js"><link rel="prefetch" href="/blog/assets/js/11.8b7f4fb8.js"><link rel="prefetch" href="/blog/assets/js/12.cdf0090f.js"><link rel="prefetch" href="/blog/assets/js/14.70ecb85e.js"><link rel="prefetch" href="/blog/assets/js/4.a6a3acad.js"><link rel="prefetch" href="/blog/assets/js/5.4b9afc6f.js"><link rel="prefetch" href="/blog/assets/js/7.fc606134.js"><link rel="prefetch" href="/blog/assets/js/8.0e2d5d7c.js"><link rel="prefetch" href="/blog/assets/js/9.1b37a0ca.js"><link rel="prefetch" href="/blog/assets/js/vuejs-paginate.ba0adaa2.js">
    <link rel="stylesheet" href="/blog/assets/css/0.styles.e1065c0e.css">
  </head>
  <body>
    <div id="app" data-server-rendered="true"><div id="vuepress-theme-blog__global-layout"><section id="header-wrapper"><header id="header"><div class="header-wrapper"><nav class="navbar navbar-expand-md navbar-light bg-white fixed-top"><div class="container"><a href="/blog/" class="navbar-brand"><img src="/blog/assets/img/logo.png"><span class="vm">
              HUI FRAMEWORK
            </span></a> <button type="button" data-toggle="collapse" data-target="#navbarsExampleDefault" aria-controls="navbarsExampleDefault" aria-expanded="false" aria-label="Toggle navigation" class="navbar-toggler"><span class="navbar-toggler-icon"></span></button> <div id="navbarsExampleDefault" class="collapse navbar-collapse"><ul class="navbar-nav ml-auto"><li class="nav-item"><a href="/blog/" class="nav-link">Blog</a></li><li class="nav-item"><a href="/blog/tag/" class="nav-link">Tags</a></li> <div class="search-box"><input aria-label="Search" autocomplete="off" spellcheck="false" value=""> <!----></div> <!----></ul></div></div></nav></div></header></section> <div id="mobile-header"><div class="mobile-header-bar"><div class="mobile-header-title"><a href="/blog/" class="mobile-home-link navbar-brand"><img src="/blog/assets/img/logo.png"> HUI FRAMEWORK </a> <svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-menu"><line x1="3" y1="12" x2="21" y2="12"></line><line x1="3" y1="6" x2="21" y2="6"></line><line x1="3" y1="18" x2="21" y2="18"></line></svg></div> <div class="mobile-menu-wrapper"><hr class="menu-divider"> <ul class="mobile-nav"><li class="mobile-nav-item"><a href="/blog/">Blog</a></li><li class="mobile-nav-item"><a href="/blog/tag/">Tags</a></li> <li class="mobile-nav-item"><!----></li></ul></div></div></div> <div class="container wrapmain"><div id="vuepress-theme-blog__post-layout" data-v-743d22d7><article itemscope="itemscope" itemtype="https://schema.org/BlogPosting" class="vuepress-blog-theme-content" data-v-743d22d7><div class="row justify-content-center" data-v-743d22d7><div class="col-md-8" data-v-743d22d7><header data-v-743d22d7><span class="text-muted" data-v-743d22d7><div class="post-meta" data-v-743d22d7><!----> <div class="post-meta-date"><time pubdate itemprop="datePublished" datetime="2020-6-10">
Wed, Jun 10 2020
</time></div> <!----></div></span> <h1 itemprop="name headline" class="article-head mt-3" data-v-743d22d7>
            端午节快乐
          </h1> <p class="lead" data-v-743d22d7>我们的博客站点开始工作</p> <div data-v-743d22d7><span><div class="d-flex align-items-center"><a class="profile-avatar"><img src="/blog/assets/img/logo.png" alt="kawhi66" class="avatar-image"></a> <div><span>kawhi66</span>  
      <a href="https://kawhi.site" target="_blank" rel="noopener noreferrer" class="external btn btn-sm btn-outline-dark">Follow</a></div></div></span><span><div class="d-flex align-items-center"><a class="profile-avatar"><!----></a> <!----></div></span></div></header></div></div> <div class="row justify-content-center text-center mt-4 mb-40" data-v-743d22d7><div class="col-md-9" data-v-743d22d7><img src="https://img2.voc.com.cn/remote/2020/04/24/464_3d0833e8f96bde3523b1839280ef9d69eb1e5650.jpg" class="featuredimg" data-v-743d22d7></div></div> <div class="row justify-content-center" data-v-743d22d7><div class="col-md-8" data-v-743d22d7><div itemprop="articleBody" class="content__default" data-v-743d22d7><h1 id="楚辞·天问"><a href="#楚辞·天问" class="header-anchor">#</a> 楚辞·天问</h1> <p>曰：遂古之初，谁传道之？
上下未形，何由考之？
冥昭瞢闇，谁能极之？
冯翼惟像，何以识之？
明明闇闇，惟时何为？
阴阳三合，何本何化？</p> <p>圜则九重，孰营度之？
惟兹何功，孰初作之？
斡维焉系，天极焉加？
八柱何当，东南何亏？
九天之际，安放安属？
隅隈多有，谁知其数？</p> <p>天何所沓？十二焉分？
日月安属？列星安陈？
出自汤谷，次于蒙氾。
自明及晦，所行几里？
夜光何德，死则又育？
厥利维何，而顾菟在腹？
女歧无合，夫焉取九子？
伯强何处？惠气安在？
何阖而晦？何开而明？
角宿未旦，曜灵安藏？</p> <p>不任汩鸿，师何以尚之？
佥曰“何忧”，何不课而行之？
鸱龟曳衔，鲧何听焉？
顺欲成功，帝何刑焉？
永遏在羽山，夫何三年不施？
伯禹愎鲧，夫何以变化？
纂就前绪，遂成考功。
何续初继业，而厥谋不同？
洪泉极深，何以窴之？
地方九则，何以坟之？
河海应龙？何尽何历？
鲧何所营？禹何所成？
康回冯怒，坠何故以东南倾？</p> <p>九州安错？川谷何洿？
东流不溢，孰知其故？
东西南北，其修孰多？
南北顺堕，其衍几何？
昆仑县圃，其尻安在？
增城九重，其高几里？
四方之门，其谁从焉？
西北辟启，何气通焉？
日安不到？烛龙何照？
羲和之未扬，若华何光？
何所冬暖？何所夏寒？</p> <p>焉有石林？何兽能言？
焉有虬龙、负熊以游？
雄虺九首，鯈忽焉在？
何所不死？长人何守？
靡蓱九衢，枲华安居？
灵蛇吞象，厥大何如？
黑水、玄趾，三危安在？
延年不死，寿何所止？
鲮鱼何所？鬿堆焉处？
羿焉彃日？乌焉解羽？</p> <p>禹之力献功，降省下土四方。
焉得彼嵞山女，而通之於台桑？
闵妃匹合，厥身是继。
胡为嗜不同味，而快朝饱？</p> <p>启代益作后，卒然离蠥。
何启惟忧，而能拘是达？
皆归射鞠，而无害厥躬。
何后益作革，而禹播降？
启棘宾商，《九辨》、《九歌》。
何勤子屠母，而死分竟地？</p> <p>帝降夷羿，革孽夏民。
胡射夫河伯，而妻彼雒嫔？
冯珧利决，封豨是射。
何献蒸肉之膏，而后帝不若？
浞娶纯狐，眩妻爰谋。
何羿之射革，而交吞揆之？
阻穷西征，岩何越焉？
化为黄熊，巫何活焉？</p> <p>咸播秬黍，莆雚是营。
何由并投，而鲧疾修盈？</p> <p>白蜺婴茀，胡为此堂？
安得夫良药，不能固臧？
天式从横，阳离爰死。
大鸟何鸣，夫焉丧厥体？
蓱号起雨，何以兴之？
撰体胁鹿，何以膺之？
鼇戴山抃，何以安之？
释舟陵行，何之迁之？</p> <p>惟浇在户，何求于嫂？
何少康逐犬，而颠陨厥首？
女歧缝裳，而馆同爰止。
何颠易厥首，而亲以逢殆？
汤谋易旅，何以厚之？
覆舟斟寻，何道取之？</p> <p>桀伐蒙山，何所得焉？
妹嬉何肆，汤何殛焉？
舜闵在家，父何以鱞？
尧不姚告，二女何亲？
厥萌在初，何所意焉？
璜台十成，谁所极焉？
登立为帝，孰道尚之？
女娲有体，孰制匠之？
舜服厥弟，终然为害。
何肆犬豕，而厥身不危败？
吴获迄古，南岳是止。
孰期去斯，得两男子？</p> <p>缘鹄饰玉，后帝是飨。
何承谋夏桀，终以灭丧？
帝乃降观，下逢伊挚。
何条放致罚，而黎服大说？</p> <p>简狄在台，喾何宜？
玄鸟致贻，女何喜，</p> <p>该秉季德，厥父是臧。
胡终弊于有扈，牧夫牛羊？
干协时舞，何以怀之？
平胁曼肤，何以肥之？
有扈牧竖，云何而逢？
击床先出，其命何从？</p> <p>恆秉季德，焉得夫朴牛？
何往营班禄，不但还来？</p> <p>昏微遵迹，有狄不宁。
何繁鸟萃棘，负子肆情？
眩弟并淫，危害厥兄。
何变化以作诈，而後嗣逢长？</p> <p>成汤东巡，有莘爰极。
何乞彼小臣，而吉妃是得？
水滨之木，得彼小子。
夫何恶之，媵有莘之妇？
汤出重泉，夫何罪尤？
不胜心伐帝，夫谁使挑之？</p> <p>会晁争盟，何践吾期？
苍鸟群飞，孰使萃之？
列击纣躬，叔旦不嘉。
何亲揆发，何周之命以咨嗟？
授殷天下，其位安施？
反成乃亡，其罪伊何？
争遣伐器，何以行之？
并驱击翼，何以将之？</p> <p>昭后成游，南土爰底。
厥利惟何，逢彼白雉？</p> <p>穆王巧挴，夫何周流？
环理天下，夫何索求？</p> <p>妖夫曳衒，何号于市？
周幽谁诛？焉得夫褒姒？</p> <p>天命反侧，何罚何佑？
齐桓九会，卒然身杀。</p> <p>彼王纣之躬，孰使乱惑？
何恶辅弼，谗谄是服？
比干何逆，而抑沉之？
雷开何顺，而赐封之？
何圣人之一德，卒其异方：
梅伯受醢，箕子详狂？</p> <p>稷维元子，帝何竺之？
投之於冰上，鸟何燠之？
何冯弓挟矢，殊能将之？
既惊帝切激，何逢长之？</p> <p>伯昌号衰，秉鞭作牧。
何令彻彼岐社，命有殷国？
迁藏就岐，何能依？
殷有惑妇，何所讥？
受赐兹醢，西伯上告。
何亲就上帝罚，殷之命以不救？
师望在肆，昌何识？
鼓刀扬声，后何喜？
武发杀殷，何所悒？
载尸集战，何所急？
伯林雉经，维其何故？
何感天抑坠，夫谁畏惧？
皇天集命，惟何戒之？
受礼天下，又使至代之？</p> <p>初汤臣挚，後兹承辅。
何卒官汤，尊食宗绪？</p> <p>勋阖、梦生，少离散亡。
何壮武历，能流厥严？</p> <p>彭铿斟雉，帝何飨？
受寿永多，夫何久长？</p> <p>中央共牧，后何怒？
蜂蛾微命，力何固？
惊女采薇，鹿何祐？
北至回水，萃何喜？
兄有噬犬，弟何欲？
易之以百两，卒无禄？</p> <p>薄暮雷电，归何忧？
厥严不奉，帝何求？
伏匿穴处，爰何云？
荆勋作师，夫何长？
悟过改更，我又何言？
吴光争国，久余是胜。
何环穿自闾社丘陵，爰出子文？
吾告堵敖以不长。
何试上自予，忠名弥彰？</p></div> <div class="post-meta" data-v-743d22d7><!----> <!----> <div itemprop="keywords" class="card-subheading post-meta-tags"><a href="/blog/tag/节日" data-v-43160e8a> 节日 </a></div></div></div></div></article> <div class="row justify-content-center" data-v-743d22d7><div class="col-md-9" data-v-743d22d7><!----> <!----> <!----></div></div> <!----></div></div> <footer class="themefooter"><div class="container"><div class="row justify-content-between"><div class="col"><a href="/blog/"><img src="/blog/assets/img/logo.png" class="logofooter"></a></div> <div class="col text-right"><ul class="list-unstyled"><li class="contact-item"><a href="https://github.com/hui-framework" target="_blank" rel="noopener noreferrer" class="external"><svg xmlns="http://www.w3.org/2000/svg" width="24" height="24" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round" class="feather feather-github"><path d="M9 19c-5 1.5-5-2.5-7-3m14 6v-3.87a3.37 3.37 0 0 0-.94-2.61c3.14-.35 6.44-1.54 6.44-7A5.44 5.44 0 0 0 20 4.77 5.07 5.07 0 0 0 19.91 1S18.73.65 16 2.48a13.38 13.38 0 0 0-7 0C6.27.65 5.09 1 5.09 1A5.07 5.07 0 0 0 5 4.77a5.44 5.44 0 0 0-1.5 3.78c0 5.42 3.3 6.61 6.44 7A3.37 3.37 0 0 0 9 18.13V22"></path></svg>
              
            </a></li></ul> <ul class="list-unstyled"><li class="copyright-item"><a href="https://bootstrapstarter.com/license/" target="_blank" rel="noopener noreferrer" class="external">Licensed MIT.</a></li><li class="copyright-item"><a href="https://bootstrapstarter.com/bootstrap-templates/vuepress-theme-mediumish/" target="_blank" rel="noopener noreferrer" class="external">Made with Mediumish - free Vuepress theme</a></li></ul></div></div></div></footer></div><div class="global-ui"></div></div>
    <script src="/blog/assets/js/app.3cf58463.js" defer></script><script src="/blog/assets/js/6.3c7f37d1.js" defer></script><script src="/blog/assets/js/3.362267f4.js" defer></script><script src="/blog/assets/js/13.5f2d9e4b.js" defer></script>
  </body>
</html>
